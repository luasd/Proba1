Održan intenzivni ciklus izbornih otočkih kolegija u VERN'ovom Međunarodnom centru na Visu
VERN'ovi studenti su krajem ožujka sudjelovali na dvotjednom intenzivnom ciklusu izbornih otočkih kolegija koji su održani u VERN'ovom Međunarodnom sveučilišnom centru na otoku Visu.

U terminu od 15. do 28. ožujka u Centru su se izmijenile tri grupe studenata. Prva je grupa na Visu boravila prvoga tjedna, kada su održana predavanja na kolegijima Govorničke vještine (dr. sc. Ozana Ramljak) i Odnosi s javnošću(doc. dr. sc. Ivan Tanta). Studenti su tijekom svog boravka posjetili i predstavnike gradske uprave s kojima su razgovarali o razvoju otoka, a organizirali su i okrugli stol na temu odnosa s javnošću.


Druga je grupa studenata slušala kolegije Promocija (Ivo Duboković, mag. oec.) i Upravljanje prodajom (mr. Dijana Vuković), a posjetili su i Viški HIB te Vinariju Lipanović.
Za treću grupu studenata održana su predavanja na kolegijima Inovativnost poduzeća (mr. sc. Gordana Ćorić) i Upravljanje projektima (Karolina Horvatinčić, MBA), a gostujuća predavanja u Centru su im održali Toni Bunčić (Poljoprivredna zadruga Podšpilje i Poljoprivredni obrt Poje), gosti iz udruge SVIMA, Pino Vojković (turistička agencija Alternatura), Damir Radica (PTO Bakhus), predstavnik proizvođača vina Roki's te Učenićka zadruga ISSA.

Istaknuto...
Za svaku je grupu bio organiziran i prigodni program izvannastavnih aktivnosti koji se sastojao od jedrenja, vožnje kayaka te obilaska military rute.